KHAYYAM: Collection of main Omar Khyyams' quatrains

Author: Mehdi Sadeghi

Version: 0.1

Release date: 29.01.2016

License: http://creativecommons.org/licenses/by/4.0/

Introduction: >
  KHAYYAM is collection of Omar Khayyam's quatrains in YAML format
  in order to be used by Persian free software community.

Resources:
  KHAYYAM's page on English Wikipedia: https://en.wikipedia.org/wiki/Rubaiyat_of_Omar_Khayyam
  KHAYYAM's page on Farsi Wikipedia: https://fa.wikipedia.org/wiki/%D8%B1%D8%A8%D8%A7%D8%B9%DB%8C%D8%A7%D8%AA_%D8%AE%DB%8C%D8%A7%D9%85

Reference:
  RUBAIYAT of OMAR KHAYYAM:
    ISBN: 978-600-90847-3-9
    Compiled by: Mohsen Majid Tajrishi

RUBAIYAT:
  1:
    A: خاکی که بزیر پای هر نادانی است
    B: کفّ صنمی و چهره جانانی است
    C: هر خشت که بر کنگره ایوانی است
    D: انگشت وزیر یا سر سلطانی است
  2:
    A: چون عهده نمی‌شود کسی فردا را
    B: حالی خوش کن تو این دل شیدا را
    C: می نوش، بماهتاب ای ماه که ماه
    D: بسیار بتابد و نیابد ما را
  3:
    A: هرچند که موی و روی زیباست مرا
    B: چون لاله رخ و چو سرو بالاست مرا
    C: معلوم نشد که در طربخانه‌ی خاک
    D: نقاش ازل بهر چه آراست مرا
  4:
    A: در دایره‌ای کامدن و رفتن ماست 
    B: او را نه ابدیت نه نهایت پیداست
    C: کس می‌نزند دمی در این معنی راست
    D: کاین آمدن از کجا و رفتن به کجاست
  5:
    A: نیکی و بدی که در نهاد بشر است
    B: شادی و غمی که در قضا و قدر است
    C: با چرخ مکن حواله کاندر رهِ عقل
    D: چرخ از تو هزار بار بیچاره‌تر است
  6:
    A: گویند کسان بهشت با حور خوش است 
    B: من می‌گویم که آب انگور خوش است
    C: این نقد بگیر و دست از آن نسیه بدار
    D: کاواز دُهُل شنیدن از دور خوش است
  7:
    A: بر چهره‌یِ گل شبنم نوروز خوش است
    B: در صحن چمن روی دلفروز خوش است
    C: از دی که گذشت هر چه گویی خوش نیست
    D: خوش باش و ز دی مگو که امروز خوش است
  8:
    A: این کهنه رباط را که عالم نام است
    B: وآرامگه ابلق صبح و شام است
    C: بزمیست که وامانده‌ی صد جمشید است
    D: گوریست که خوابگاه صد بهرام است
  9:
    A: این کوزه چو من عاشق زاری بوده است
    B: در بند خم زلف نگاری بوده است
    C: این دسته که بر گردن او می‌بینی
    D: دستی است که بر گردن یاری بوده است
  10:
    A: پیش از من و تو لیل و نهاری بوده است
    B: گردنده فلک برای کاری بوده است
    C: زنهار قدم بخاک آهسته نهی
    D: کان مردمک چشم نگاری بوده است
  11:
    A: هر سبزه که بر روی زمینی بوده است
    B: شمشاد قد زهره‌جبینی بوده است
    C: گرد از سر آستین به آزرم فشان
    D: کانهم رخ یار نازنینی بوده است
  12:
    A: ساقی گل و سبزه بس طربناک شده است
    B: دریاب که هفته‌ی دگر خاک شده است
    C: می نوش و گلی بچین که تا در نگری
    D: گل خاک شده است و سبزه خاشاک شده است
  13:
    A: از من رمقی به سعی ساقی مانده است
    B: وز صحبت خلق بی‌وفاقی مانده است
    C: از باده‌ی دوشین قدحی بیش نماند
    D: از عمر ندانم که چه باقی مانده است
  14:
    A: ترکیب طبایع چو بکام تو دمی است
    B: رو شاد بزی اگرچه بر تو ستمی است
    C: با اهل خرد باش که اصل تن تو
    D: گردی و شراریّ و نسیمی و نمی است
  15:
    A: چون لاله به نوروز قدح گیر به دست
    B: با لاله‌رخی اگر ترا فرصت هست
    C: می نوش به خرّمی که این چرخ کهن
    D: ناگاه ترا چو خاک گرداند پست
  16:
    A: چون نیست حقیقت و یقین اندر دست
    B: نتوان به گمان و شک همه عمر نشست
    C: هان تا ننهیم جام می از کف دست
    D: در بی‌خبری مرد چه هشتیار و چه مست
  17:
    A: چون ابر به نوروز رخ لاله بشست
    B: برخیز و به جام باده کن عزم درست
    C: کاین سبزه که امروز تماشاگه تست
    D: فردا همه از خاک تو برخواهد رست
  18:
    A: خیّام اگر ز باده مستی خوش باش
    B: با ماهرُخی اگر نشستی خوش باش
    C: چون عاقبت کار جهان نیستی است
    D: اِنگار که نیستی چو هستی خوش باش
  19:
    A: امروز ترا دسترس فردا نیست
    B: واندیشه‌ی فردات بجز سودا نیست
    C: ضایع مکن این دم ار دلت شیدا نیست
    D: کاین باقی عمر را بقا پیدا نیست
  20:
    A: در پرده‌ی اسرار کسی را ره نیست
    B: زین تعبیه جان هیچ کس آگه نیست
    C: جز در دل خاک تیره منزلگه نیست
    D: می خور که چنین فسانه‌ها کوته نیست
  21:
    A: من هیچ ندانم که مرا آنکه سرشت
    B: کرد اهل بهشت خوب یا دوزخ زشت
    C: جامی و بتی و بربطی بر لب کشت
    D: این هر سه مرا نقد و ترا نسیه بهشت
  22:
    A: این یک دو سه روز نوبت عمر گذشت
    B: چون آب به جویبار و چون باد به دشت
    C: هرگز غم دو روز مرا یاد نگشت
    D: روزی که نیامدست و روزی که گذشت
  23:
    A: فصل گل و طرف جویبار و لب کشت
    B: با یک دو سه اهل و لعبتی حورسرشت
    C: پیش آر قدح که باده‌نوشان صبوح
    D: آسوده ز مسجدند و فارغ ز کنشت
  24:
    A: چون چرخ به کام یک خردمند نگشت
    B: خواهی تو فلک هفت شِمُر خواهی هشت
    C: چون باید مرد و بودنی‌ها همه هِشت
    D: چه مور خورد به گور و چه گرگ به دشت
  25:
    A: مهتاب به نور دامن شب بشکافت
    B: دریاب دمی خوش‌تر ازین نتوان یافت
    C: می نوش و نیندیش که مهتاب بسی
    D: اندر سر گور یک به یک خواهد تافت
  26:
    A: چون بلبل مست راه در بستان یافت
    B: روی گل و جام باده را خندان یافت
    C: آمد به زبان حال در گوشم گفت
    D: دریاب که عمر رفته را نتوان یافت
  27:
    A: می خور که به زیر گل بسی خواهی خفت
    B: بی مونس و بی رفیق و بی همدم و جفت
    C: زنهار به کس مگو تو این راز نهفت
    D: هر لاله که پژمرد نخواهد بشکفت
  28:
    A: آن قصر که جمشید در او جام گرفت
    B: آهو بچه کرد و روبَه آرام گرفت
    C: بهرام که گور می‌گرفتی همه عمر
    D: دیدی که چگونه گور بهرام گرفت
  29:
    A: این بحر وجود آمده بیرون ز نهفت
    B: کس نیست که این گوهر تحقیق بسفت
    C: هر کس سخنی از سر سودا گفتند
    D: زانروی که هست کس نمی‌داند گفت
  30:
    A: چون عمر بسر رسد چه بغداد و چه بلخ
    B: پیمانه چو پر شود چه شیرین و چه تلخ
    C: می نوش که بعد از من و تو ما بسی
    D: از سلخ به غرّه آید از غرّه به سلخ
  31:
    A: کس مشکل اسرار ازل را نگشاد
    B: کس یک قدم از نهاد بیرون ننهاد
    C: چون می‌نگرم ز مبتدی تا استاد
    D: عجز است بدست هرکه از مادر زاد
  32:
    A: هر کو به سلامت است و نانی دارد
    B: وز بهر نشستن آشیانی دارد
    C: نه خادم کس بود نه مخدوم کسی
    D: گو شاد بزی که خوش جهانی دارد
  33:
    A: چون روزی و عمر بیش و کم نتوان کرد
    B: دل را به کم و بیش دژم نتوان کرد
    C: کار من و تو چنانکه رای من و تست
    D: از موم بدست خویش هم نتوان کرد
  34:
    A: این قافله‌ی عمر عجب می‌گذرد
    B: دریاب دمی که با طرب می‌گذرد
    C: ساقی غم فردای حریفان چه خوری
    D: پیش آر پیاله را که شب می‌گذرد
  35:
    A: ای چرخ فلک خرابی از کینه‌ی توست
    B: بیدادگری شیوه‌ی دیرینه‌ی توست
    C: ای خاک اگر سینه‌ی تو بشکافند
    D: بس گوهر قیمتی که در سینه‌ی توست
  36:
    A: گر یک نفست ز زندگانی گذرد
    B: مگذار که جز به شادمانی گذرد
    C: زنهار که سرمایه‌ی این ملک وجود
    D: عمر است چنان کش گذرانی گذرد
  37:
    A: هر راز که اندر دل دانا باشد
    B: باید که نهفته تر ز عنقا باشد
    C: کاندر صدف از نهفتگی گردد دُرّ
    D: آن قطره که راز دل دریا باشد
  38:
    A: گویند بهشت و حور و کوثر باشد
    B: جوی می و شیر و شهد و شکّر باشد
    C: پر کن قدح باده و بر دستم نه
    D: نقدی ز هزار نسیه بهتر باشد
  39:
    A: یک قطره‌ی آب بود و با دریا شد
    B: یک ذرّه‌ی خاک و با زمین یکتا شد
    C: آمد شدن تو اندرین عالم چیست
    D: آمد مگسی پدید و ناپیدا شد
  40:
    A: هرگز دل من ز علم محروم نشد
    B: کم ماند ز اسرار که مفهوم نشد
    C: هفتاد و دو سال فکر کردم شب و روز
    D: معلومم شد که هیچ معلوم نشد
  41:
    A: افسوس که نامه‌ی جوانی طی شد
    B: وان تازه بهار زندگانی دی شد
    C: آن مرغ طرب که نام او بود شباب
    D: افسوس ندانم که کی آمد کی شد
  42:
    A: آنانکه محیط فضل و آداب شدند
    B: در کشف علوم شمع اصحاب شدند
    C: ره زین شب تاریک نبردند برون
    D: گفتند فسانه‌ای و در خواب شدند
  43:
    A: یاران موافق همه از دست شدند
    B: در پای اجل یکان یکان پست شدند
    C: خوردیم ز یک شراب در مجلس عمر
    D: دوری دو سه پیشتر ز ما مست شدند
  44:
    A: زان پیش که بر سرت شبیخون آرند
    B: فرمای که تا باده‌ی گلگون آرند
    C: تو زر نئی ای غافل نادان که ترا
    D: در خاک نهند و باز بیرون آرند
  45:
    A: آنانکه به کار عقل در می‌کوشند
    B: بیهوده بود که گاو نر می‌دوشند
    C: آن به که لباس ابلهی در پوشند
    D: کامروز به عقل ترّه می‌نفروشند
  46:
    A: بر من قلم قضا چو بی من رانند
    B: پس نیک و بدش چرا از من می‌دانند
    C: دی بی من و امروز چو دی بی من و تو
    D: فردا به چه حجّتم به داور خوانند
  47:
    A: اجرام که ساکنان این ایوانند
    B: اسباب تردّد خردمندانند
    C: هان تا سر رشته‌ی خرد گم نکنی
    D: کانان که مدبّرند سرگردانند
  48:
    A: آنها که کهن شدند و اینها که نوند
    B: هر یک بمراد خویش یک تک بدوند
    C: این کهنه جهان بکس نماند باقی
    D: رفتند و رویم و دیگر آیند و روند
  49:
    A: در دهر چو آواز گل تازه دهند
    B: فرمای بتا که می به اندازه دهند
    C: از دوزخ و از بهشت و ز حور و قصور
    D: فارغ بنشین کاین همه آوازه دهند
  50:
    A: بر چشم تو عالم ار چه می‌آرایند
    B: مگرای بدان که عاقلان نگرایند
    C: بسیار چو تو شدند و بسیار آیند
    D: بربای نصیحت خویش کت بربایند
  51:
    A: ای بس که نباشیم و جهان خواهد بود
    B: نی نام ز ما و نی نشان خواهد بود
    C: زین پیش نبودیم و نبد هیچ خلل
    D: زین پس چو نباشیم همان خواهد بود
  52:
    A: گویند که فردوس برین خواهد بود
    B: وانجا می ناب و حور عین خواهد بود
    C: گر ما می و معشوقه گزیدیم رواست
    D: چون عاقبت کار چنین خواهد بود
  53:
    A: آورد به اضطرارم اول به وجود
    B: جز حیرتم از حیات خیری نفزود
    C: رفتیم به اکراه و ندانیم چه بود
    D: زین آمدن و بودن و رفتن مقصود
  54:
    A: دهقان قضا بسی چو ما کِشت و درود
    B: غم خوردن بیهوده نمیدارد سود
    C: پر کن قدح می به کفم در نه زود
    D: تا باز خوردم که بودنیها همه بود
  55:
    A: ز آوردن من نبود گردون را سود
    B: وز بردن من جاه و جلالش نفزود
    C: وز هیچ کسی نیز دو گوشم نشنود
    D: کاوردن و بردن من از بهر چه بود
  56:
    A: دی کوزه‌گری بدیدم اندر بازار
    B: بر پاره گلی گد همی زد بسیار
    C: وان گل به زبان حال می‌گفت به او
    D: من هم چو تو بوده‌ام مرا نیکو دار
  57:
    A: عمرت چه دوصد بود چه سیصد چه هزار
    B: زین کهنه سرا برون برندت ناجار
    C: گر پادشهی وگر گدای بازار
    D: این هر دو به یک نرخ بود آخر کار
  58:
    A: ای دل غم این جهان فرسوده مخور
    B: بیهوده نئی غمان بیهوده مخور
    C: چون بوده گذشت و نیست نابوده پدید
    D: خوش باش و غم بوده و نابوده مخور
  59:
    A: گر باده خوری تو با خردمندان خور
    B: یا با صنمی لاله‌رخی خندان خور
    C: بسیار مخور وِرد مکن فاش مساز
    D: اندک خور و گهگاه خور و پنهان خور
  60:
    A: ای دل همه اسباب جهان خواسته گیر
    B: باغ طربت به سبزه آراسته گیر
    C: آنگاه برآن سبزه شبی چون شبنم
    D: بنشسته و بامداد برخاسته گیر
  61:
    A: لب بر لب کوزه بردم از غایت آز
    B: تازو طلبم واسطه‌ی عمر دراز
    C: لب بر لب من نهاد و می‌گفت به راز
    D: من هم چو تو بوده‌ام دمی با من ساز
  62:
    A: ما لعبتکانیم و فلک لعبت باز
    B: از روی حقیقتی نه از روی مجاز
    C: بازی چو همی کنیم بر نطع وجود
    D: افتیم به صندوق عدم یک یک باز
  63:
    A: از جمله‌ی رفتگان این راه دراز
    B: باز آمده‌ای کو که به ما گوید باز
    C: پس بر سر این دوراهه‌ی آز و نیاز
    D: تا هیچ نمانی که نمی‌آیی باز
  64:
    A: وقت سحر است خیز ای مایه‌ی ناز
    B: نرمک نرمک باده خور و چنگ نواز
    C: کاینها که بجایند نپایند بسی
    D: وانها که شدند کس نمیاید باز
  65:
    A: آنی که نبودت به خور و خواب نیاز
    B: کردند نیازمندت این چار انباز
    C: هر یک به تو آنچه داد بستانَد باز
    D: تا باز چنان شوی که بودی زآغاز
  66:
    A: ای پیر خردمند پگه‌تر برخیز
    B: وان کودک خاک‌بیز را بنگر تیز
    C: پندش ده و گو که نرم نرمک می‌بیز
    D: مغز سر کیقباد و چشم پرویز
  67:
    A: از حادثه‌ی زمان زاینده مترس
    B: از هرچه رسد چو نیست پاینده مترس
    C: این یکدم نقد را به عشرت بگذار
    D: وز رفته میندیش و زآینده مترس
  68:
    A: مرغی دیدم نشسته بر باره‌ی توس
    B: در پیش نهاده کلّه‌ی کیکاووس
    C: با کلّه همی گفت که افسوس افسوس
    D: کو بانک جرس‌ها و کجا ناله‌ی کوس
  69:
    A: جامی است که عقل آفرین می‌زندش
    B: صد بوسه ز مهر بر جبین می‌زندش
    C: این کوزه گرد دهر چنین جام لطیف
    D: می‌سازد و باز بر زمین می‌زندش
  70:
    A: در کارگه کوزه‌گری رفتم دوش
    B: دیدم دو هزار کوزه گویا و خموش
    C: ناگاه یکی کوزه برآورد خروش
    D: کو کوزه‌گر و کوزه‌خر و کوزه‌فروش
  71:
    A: خورشید بِگِل نهفت می‌نتوانم
    B: واسرار زمانه گفت می‌نتوانم
    C: از بحر تفکرم برآورد خِرد
    D: درّی که زبیم سفت می‌نتوانم
  72:
    A: هر یکچندی یکی برآید که منم
    B: با دولت و با سیم و زر آید که منم
    C: چون کارک او نظام گیرد روزی
    D: ناگه اجل از کمین درآید که منم
  73:
    A: بر بستر خاک، خفتگان می‌بینیم
    B: در زیر زمین نهفتگان می‌بینیم
    C: چندانکه به صحرای عدم می‌نگرم
    D: ناآمدگان و رفتگان می‌بینم
  74:
    A: یکچند ب کودکی به استاد شدیم
    B: یکچند به استادی خود شاد شدیم
    C: پایان سخن شنو که ما را چه رسید
    D: چون آب برآمدیم و چون باد شدیم
  75:
    A: ای صاحب فتوی ز تو پرگارتریم
    B: با اینهمه مستی ز تو هشیارتریم
    C: تو خون کسان خوری و ما خون رَزان
    D: انصاف بده کدام خونخوارتریم
  76:
    A: ای دوست بیا تا غم فردا نخوریم
    B: وین یکدم نقد را غنیمت شمریم
    C: فردا که ازین دیر کهن درگذریم
    D: با هفت هزار سالگان سر به سریم
  77:
    A: جاوید نیم چو اندرین دهر مقیم
    B: پس بی می و معشوقه خطائیست عظیم
    C: تا کی ز قدیم و محدث ای مرد حکیم
    D: رفتیم چو ما جهان چه محدث چه قدیم
  78:
    A: این چرخ فلک که ما در او حیرانیم
    B: فانوس خیال از او مثالی دانیم
    C: خورشید چراغ‌دان و عالم فانوس
    D: ما چون صوریم کاندران گردانیم
  79:
    A: دشمن به غلط گفت که من فلسفیم
    B: ایزد داند که آنچه او گفت نیم
    C: لیکن چو در این غم آشیان آمده‌ام
    D: آخر کم از آن که من بدانم که کیم
  80:
    A: تا دست به اتفاق بر هم نزنیم
    B: پائی ز نشاط بر سرِ غم نزنیم
    C: پیش از گه صبحدم صبوحی نزنیم
    D: کاین صبح بسی دمد که ما دم نزنیم
  81:
    A: چون حاصل آدمی در این شورستان
    B: جز خوردن غصّه نیست تا کندن جان
    C: خرّم دل آنکه زین جهان زود برفت
    D: وآسوده کسی که خود نیامد به جهان
  82:
    A: گرد بر فلکم دست بُدی چون یزدان
    B: برداشتمی من این فلک را ز میان
    C: وز نو فلکی دگر چنان ساختمی
    D: کازاده بکام دل رسیدی آسان
  83:
    A: برخیز و مخور غم جهان گذران
    B: خوشباش و دمی بشادمانی گذران
    C: در طبح جهان اگر وفائی بودی
    D: نوبت به تو خود نیامدی از دگران
  84:
    A: می نوش که عمر جاودانی این است
    B: خود حاصلت از دور جوانی اینست
    C: هنگام گل و باده و یاران سرمست
    D: خوش باش دمی که زندگانی اینست
  85:
    A: مشنو سخن از زمانه ساز آمدگان
    B: می گیر مروّق از طراز آمدگان
    C: رفتند یکان یکان فراز آمدگان
    D: کس می‌ندهد نشان ز بازآمدگان
  86:
    A: روزی که گذشته است ازو یاد مکن
    B: فردا که نیامده است فریاد مکن
    C: برنامده و گذشته بنیاد مکن
    D: خوش باش کنون و عمر بر باد مکن
  87:
    A: قومی متفکّرند اندر ره دین
    B: قومی بگمان فتاده در راه یقین
    C: ناگاه منادئی درآید ز کمین
    D: کای بیخبران راه نه آنست و نه این
  88:
    A: آن قصر که بر چرخ همی زد پهلو
    B: در درگه او شهان نهادندی رو
    C: دیدیم که بر کنگره‌اش فاخته‌ای
    D: نبشسته و می‌گفت که کوکو کوکو
  89:
    A: بنگر ز صبا دامن گل چاک شده
    B: بلبل ز جمال گل طربناک شده
    C: در سایه‌ی گل نشین که بسیار این گل
    D: در خاک فرو ریزد و ماخاک شده
  90:
    A: در کارگه کوزه‌گری کردم رایی
    B: در پایه‌ی چرخ دیدم استاد به پای
    C: می‌کرد سبو و کوزه را دسته و سر
    D: از کلّه‌ی پادشاه و از دست گدای
  91:
    A: هنگام صبوح ای صنم فرّخ‌پی
    B: برساز ترانه‌ای و پیش آور می
    C: کافکند بخاک صد هزاران جم و کی
    D: این آمدن تیرمه و رفتن دی
  92:
    A: ای آنکه نتیجه‌ی چهار و هفتی
    B: وز پنج و چهار دائم اندر تفتی
    C: می خور که هزار بار بیشت گفتم
    D: باز آمدنت نیست چو رفتی رفتی
  93:
    A: ایکاش که جای آرمیدن بودی
    B: یا این رهِ دور را رسیدن بودی
    C: کاش از پی صد هزار سال از دل خاک
    D: چون سبزه امید بردمیدن بودی
  94:
    A: خوش باش که پخته‌اند سودای تو دی
    B: فارغ شده‌اند از تمّنای تو دی
    C: قصّه چه کنم که بی تقاضای تو دی
    D: دادند قرار کار فردای تو دی
  95:
    A: از آمدن بهار و و از رفتن دی
    B: اوراق وجود ما همی گردد طی
    C: می خور مخور اندوه که فرمود حکیم
    D: غم‌های جهان چو زهر و تریاقش می
  96:
    A: از کوزه‌گری کوزه خریدم باری
    B: وان کوزه سخن گفت ز هر اسراری
    C: شاهی بودم که جام زرّینم بود
    D: اکنون شده‌ام کوزه‌ی هر خمّاری
  97:
    A: هنگام سپیده‌دم خروس سحری
    B: دانی که چرا همی کند نوحه‌گری
    C: یعنی که نمودند در آیینه‌ی صبح
    D: کز عمر شبی گذشت و تو بیخبری
  98:
    A: ای دل تو به اسرار معمّا نرسی
    B: در نکته‌ی زیرکان دانا نرسی
    C: از سبزه و می خیز بهشتی برساز
    D: کانجا که بهشت است رسی یا نرسی
  99:
    A: بر سنگ زدم دوش سُبوی کاشی
    B: سرمست بُدم که کردم این اوباشی
    C: با من به زبان حال می‌گفت سبوی
    D: من چون تو بدم تو نیز چون من باشی
  100:
    A: آن مایه ز دنیا که خوری یا پوشی
    B: معذوری اگر در طلب آن کوشی
    C: باقی همه رایگان نیرزد هشدار
    D: تا عمر گرانمایه بدان نفروشی
  101:
    A: آنانکه ز پیش رفته‌اند ای ساقی
    B: در خاک غرور خفته‌اند ای ساقی
    C: رو باده خور و حقیقت از من بشنو
    D: باد است هرآنچه گفته‌اند ای ساقی
  102:
    A: گر دست دهد ز مغز گندم نانی
    B: وز می کدوی ز گوسپندی رانی
    C: با ماهرخی نشسته در بستانی
    D: عیشی بود آن نه حدّ هر سلطانی
  103:
    A: در گوش دلم گفت فلک پنهانی
    B: حکمی که قضا بود ز من می‌دانی
    C: در گردش خویش اگر مرا دست بدی
    D: خود را برهاندمی ز سرگردانی
  104:
    A: تا کی غم آن خورم که دارم یا نی
    B: وین عمر بخوشدلی گذارم یا نی
    C: پر کن قدح باده که معلومم نیست
    D: کاین دم که فرو برم برآرم یا نی
  105:
    A: ای دوست حقیقت شنو از من سخنی
    B: با باده‌ی لعل باش و با سیم‌تنی
    C: کانکس که جهان کرد فراغت دارد
    D: از سبلت چون توییّ و ریش چو منی
  106:
    A: برگیر پیاله و سبو ای دلجوی
    B: فارغ بنشین به کشتزار و لب جوی
    C: کاین چرخ بسی سروقدان مهروی
    D: صدبار پیاله کرد و صدبار سبوی

# Maintained by: Mehdi Sadeghi
